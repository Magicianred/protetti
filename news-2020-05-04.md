Abbiamo chiuso le votazioni. Il sottoscritto, Michele Sciabarrà, è stato eletto presidente pro-tempore con 17 voti su 26.
Oliver Gratton è stato eletto segretario pro-tempore con 16 voti su 26. Mi congratulo e lo invito a procedere 
coordinando la costituzione dell'associazione.

Io mi occuperò di darvi le ultime notizie, scrivendo questo notiziario ogni volta che sarà necessario, 
ma almeno una volta la settimana.

## Situazione Corrente

Il lavoro degli ultimi giorni è stato di cominciare a coordinarci. Abbiamo fatto delle call con gli sviluppatori 
Android e Backend, e stiamo pubblicando i video delle call. I risultati li potete leggere nella pagina [aiutaci](/helpus.md).

Allo stato delle cose sono attivi tre progetti: 
- la [App Android DP-3T](https://github.com/noiapp/noi-app-android), a cui stiamo aggiungendo funzioni di debug (canale slack #frontend-android)
- il [Backend DP-3T](https://github.com/noiapp/noi-app-backend), che stiamo cercando di scalare e federare (canale slack #backend)
- il [simulatore Codid-19 con app](https://github.com/noiapp/covid-19-spread-simulator) (canale slack #simulator).

Su questi penso di non dover intervenire in quanto hanno preso la loro strada autonoma, con un core team e dei project manager.

D'ora in poi si lavora con le issues nei vari progetti usando eventualmente la gestione progetti di github. Per sapere cosa succede andare semplicemente nel progetto e aprite delle issues, oppure discutete nella slack del progetto.

## Nuove idee

Ieri, raccogliendo dei suggerimenti, ho lanciato il tema del supportare chi non ha un telefono 
o semplicemente non è in grado di usarlo o non è adeguato. È partita discussione , che ora si troiva  nel canale slack #embedded, Vediamo se evolverà nell'evoluzione della realizzazione di un dispositivo autonomo per il tracciamento contatti. Per il momento c'è chi sta valutando di implementare la reference implementation del DP-3T, che è in Python, in C per poter usare un dispositivo embedded.

## Occorre Comunicare meglio

Lancio invece adesso una richiesta: ritengo sia importante mettere a punto la comunicazione.
Finora è stata affidato al mio profilo LinkedIn, che stata quasi la voce ufficiale della community

È il caso che questo cambi, e soprattutto che si riesca a convogliare il messaggio che noi **non** siamo contro la app Immuni.

Abbiamo votato di convergere sulla soluzione indicata dal governo, non appena sarà possibile contribuire come progetto OpenSource. Questo richiede che i sorgenti vengano rilasciati, ma anche che si accettino PR e apertura di issues.

Quello che è essenziale che stiamo facendo è una esperienza di community, cercando dimostrare con i fatti 
che possiamo produrre risultati tangibili, e che i metodi dell'open source possono applicare anche nel nostro paese con risultati apprezzabili.

Siamoi a disposizione di chiunque voglia il nostro contributo come community, mettiamo a disposizione soprattutto il metodo.

Non siamo affezionati ai nostri codici sorgenti, siamo pronti a lavorare su qualunque attività e codice ci verranno dati 
da revisionare, modificare o sviluppare ex novo. Il valore di quello che sta facendo sta nei soggetti che lo fanno. Ovviamente il prerequisito per la nostra collaborazione è che il metodo Open Source venga applicato in pieno, senza eccezioni e casi particolari. 

Quello che abbiamo fatto finora è semplicemente quello che possiamo fare al meglio delle nostre conoscenze.
Ma siamo sicuri che indirizzati da interlocutori adeguati, potremmo fare di più e meglio.

---

Michele Sciabarrà

---
[Notiziario Precedente](news-2020-04-01.md)
